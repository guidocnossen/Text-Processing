It Krystkongres is it jierlikse meardaachske kongres fan de Federaasje fan Fryske Studinteferienings yn Frjentsjer.
It kongres wurdt hâlden yn it âldste studintewaerdshûs fan Nederlân, de Bogt fen Guné, neist it Sjûkelân yn Frjentsjer. Fryske studinten fan hiel Nederlân út komme hjir ienris yn it jier gear. De lêste jierren duorret it kongres twa dagen, yn it ferline hat it ek wol trije dagen west. De earste Krystkongressen hiene plak yn Ljouwert.
Op de earste dei fan it kongres wurde de studinten moarns troch de boargemaster ûntfongen yn it stedhûs. Middeis wurdt der in debat of lêzing hâlden oer in spesifyk en aktueel fraachstik yn de boppenseal fan de Bogt. It ûnderwerp of tema fan it debat hat meastentiids mei fraachstikken yn Fryslân te krijen, somtiden ek oer ynternasjonale minderhedenfraachstikken. Nei it waarme miel is it dan tiid foar ferdyvedaasje. Leden fan de ferskate ferienings stride om de keëlkas (tsjelken) fan de Bierkriich, de delkriich en de Kabaretkriich. Gauris spilet der 'tot in de kleine uurtjes' in band of in dj.
De twadde dei is û.o. ornearre foar de Federaasje Lede Gearkomste. Gauris stiet in besite oan in museum yn Frjenstjer op it program. Ek in stedkuier of Fryske tsjerketsjinst hat in aktiviteit west.
Stanisław Franciszek Sosabowski (Stanisławów (tsjintwurdich Ivano-Frankivsk, Oekraïne), 8 maaie 1892 - Hillingdon, 25 septimber 1967) wie in generaal-majoar yn it Poalske leger. Hy wie de oprjochter fan de Poalske 1e Unôfhinklike Parasjutistebrigade, wêrmei't er as befelhawwer yn septimber 1944 focht yn de Operaasje Market Garden. Sosabowski waard troch ferskate minsken ferantwurdlik holden foar it mislearjen fan dy operaasje.
Jakob Gijsbert (Jaap) de Hoop Scheffer (Amsterdam, 3 april 1948) is in Nederlânsk CDA-politikus (Twadde Keamerlid fan 1986 oant 2002, fraksjefoarsitter fan 1997 oant 2001 en minister fan Bûtenlânske Saken fan 2002 oant 2003) en wie siktaris-generaal fan de NAFO fan 2004 oant en mei 2009. Hy studearre rjochten en gie as amtner oan it wurk. Op 1 augustus 2009 waard syn opfolger bekend, Anders Fogh Rasmussen.
Quinty Trustfull-Van den Broek (Amsterdam, 6 oktober 1971) is in Nederlânsk telefyzjepresintatrise en earder model.
De White Pine Award is in Kanadeeske literatuerpriis dy't op jierlikse basis útrikt wurdt oan 'e skriuwer fan it as bêste beoardiele wurk op it mêd fan jong-folwoekseneliteratuer fan it foargeande jier. De organisaasje en útrikking fan dizze priis wurde beävensearre troch de Ontario Library Association (OLA), de provinsjale feriening fan bibleteken yn 'e Kanadeeske provinsje Ontario.
De White Pine Award, wêrfan't de namme "Wite-Dinnebeampriis" betsjut, waard foar it earst útrikt yn 2002. De doelen dy't de OLA foar eagen hat mei it útrikken fan 'e priis, binne it oanfiterjen fan lêzen ûnder jong-folwoeksenen, it bewust meitsjen fan dy leeftydsgroep fan 'e kwaliteit fan 'e Kanadeeske literatuer, en it oanmoedigjen fan diskusjes oer literatuer ûnder learlingen oan 'e middelbere skoallen troch it nominaasjeproses fan 'e priis.
Yn it ramt fan dat lêste punt wurdt de winner fan 'e White Pine Award útornearre troch in stimming, holden ûnder learlingen út hiel Ontario. Om oan 'e stimming diel te nimmen, moat men lid wurde fan jins pleatslike bibleteek en teminsten fiif fan 'e tsien nominearre boeken lêzen hawwe. De dei dat der stimd wurde kin, falt ornaris op 18 april.
Nanning Hendrik Bulthuis (Ljouwert 28 april 1885 - dêre, 28 augustus 1977) wie is skipsbouwer byldhouwer. Syn kolleksje wurdt bewarre yn it Frysk Museum
It restaurearjen en bouwen fan boaten brocht in nije beuzichheid mei. Op de botters moasten fersiersels yn hout makke wurde. Hy krige in soad niget oan dat reliëfwurk. Hy begûn ek bylden te snijen, dat lêste waard syn grutte hobby. Meastentiids makke hy bylden nei oanlieding fan barrens yn de maatskippij dy't him oangrypten.
Yn Huzum (Ljouwert) stie oant 2004 it Nanning Hendrik Bulthuis-museum. Yn it Museum foar Tsjerklike Keunst yn Warkum steane ek bylden fan him.
De Klamp is in pleats en delsetting besuden Goutum yn de gemeente Ljouwert.
De namme komt ek foar as Klamp en de Klampsterbrêge. In klamp is in 'bulte of berch hea'.
De Teannewâdder wie in ienmanstydskrift fan Anne Wadman. Ferskynde ûngeregeld tusken 1961-1963, mei benammen polemiken, mar ûnder oaren ek mei syn oersetting fan Sartre syn La putain respectueuse. Iepene it earste nûmer mei in ferhaal oer skoaljongesseks dat in útjouwer leaver net útjaan wold hie.
De Olympyske Simmerspullen 2000, ek wol de XXVIIe Olympiade neamd, waarden yn 2000 hâlden yn de Australyske stêd Sydney. It Hokky waard hâlden yn it The Sydney Olympic Park Hockey Centre.
De Doarpstsjerke is in tsjerke yn Huzum (Ljouwert) yn de Nederlânske provinsje Fryslân.
Godfryd of Gudfred (ek wol Godfred, Göttrick, Gøtrik en Gudrød) wie in Deensk- of Wytsingkening en regearre fan 804 - 810. Hy wie de jongste soan fan kening Siegfred. Der wurdt wol tocht dat Godfryd syn âldere broer Halfdan greve waard fan inkele rike hannelsstêden besuden de rivier de Eider yn it hjoeddeiske Dútslân. Omdat Halvdan gjin belesting betelje woe oan Godfryd, rjochte hy him ta keizer Karel de Grutte yn 807. Godfryd mobilisearre in leger en fersterke Danevirke, in definsjeliny yn it suden fan Jutlân. Yn 808 besette hy ien fan de neamde hannelsstêden (Reric), makke it mei de grûn gelyk, fermoarde Drożko fan de Obotriten en liet de hannelslju har fêstigje yn Sliestorp (ek wol: Hedeby), in nije stêd yn de definsjeliny op Danevirke.
Yn 810 liet Godfryd in seeleger de Fryske kust plonderje, en makke plannen foar in oanfal op Aken. Yn deselde simmer waard hy fermoarde troch syn huskarls, de liifwachten fan Skandinavyske keningen. Neffens Notker fan Sint-Gallen wie de liifwacht in soan fan de kening.
Nei de dea fan Godfryd wie Hemming kening oant syn dea yn 812. Dêrnei ûntstie in lange troanstriid tusken de soannen fan Godfryd en harren neven de soannen fan Halvdan, yn it bysûnder mei Harald Klak Halfdansson.
In Kamp is in stik lân dat troch in sleat, beamwâl of oars ôffrede is. It kin gean om in fjildnamme yn it algemien, mar ek om in stik healân by in pleats. In finne is faak wat grutter.
Op de Klaai wie in kamp yn de 19e iuw faak wat lytser as yn de Wâlden, mar wie faak wol mear wurdich. Yn Dantumadiel is in kamp yn trochsnee twa kear sa grut as in klaaikamp en ek grutter as it omlizzende lân, mar is tagelyk minder wurdich as it lân der omhinne. In kamp op de klaai is dus in hiel oars ôffrede lân as in kamp op it sân. De Drintske kampen dy’t yn de 18e iuw oanmakke binne, binne like grut as de lettere kampen yn Dantumadiel.
In kroanprins, of as it om in frou giet, in kroanprinsesse, is yn in erflike monargy de gebrûklike oantsjutting foar de rjochtmjittige troanopfolger: it is dyjinge dy't fanwegen syn of har berte as earste yn oanmerking komt om 'e regearjende monarch op te folgjen. Yn 'e regel giet it dêrby tsjintwurdich om it âldste bern fan 'e regearjende monarch. Foarhinne gie de foarkar út nei manlike opfolgers, en wiene froulju net yn tel. Yn in protte monargyen wiene froulju hielendal fan 'e erfopfolging útsletten, en yn alle oaren koene se inkeld op 'e troan komme as der wier gjin manlike opfolger foarhâns wie. Hjoed oan 'e dei binne yn 'e measte lannen sokke efterhelle wetten feroare, sadat no gewoan it âldste bern fan 'e sittende monarch de kroanprins(esse) wurdt, oft dat no in man of in frou is. As de kroanprins(esse) foartidich komt te ferstjerren wurdt syn/har âldste bern (as dat der is) de rjochtmjittige opfolger.
De term kroanprins is benammen yn gebrûk yn keninkriken en guon keizerriken (lykas it eardere Dútslân en Japan). Yn legere foarstedommen wurdt de troanopfolger oars oantsjut; bgl. yn in gruthartochdom (lykas Lúksemboarch) as erfgruthartoch en yn in prinsdom (lykas Monako) as erfprins. Ek yn eardere hartochdommen, greefskippen en boarchgreefskippen spriek men fan erfhartoch, erfgreve en erfboarchgreve. Yn in keninkryk dat in kroanprins hat, wurdt mei de term 'erfprins(esse)' it âldste bern fan 'e kroanprins oantsjut. As in sittende monarch (noch) gjin neikommelingen hat, dan komt syn jongere broer of suster of in omkesizzer yn oanmerking foar de opfolging. Sokken wurde meastal gjin kroanprins neamd, mar 'fermoedlike troanopfolger'. Mei 'kroanprinsesse' kin yn prinsipe ek de oarehelte fan 'e kroanprins oantsjut wurde, mar dat bart net faak.
Yn in soad lannen hat de kroanprins in spesifike oantsjutting of titel. Sa waard yn it Ruslân út 'e tiid fan 'e tsaren de kroanprins de tsarevitsj neamd (letterlik: "tsaresoan"), en yn it eardere Frânske keninkryk de Dauphin, in oantsjutting dy't ûntliend wie oan 'e titel 'greve fan 'e Daufinee'. Yn Ingelân draacht de kroanprins de titels prins fan Wales en hartoch fan Cornwall; yn Skotlân hartoch fan Rothesay; yn Belgje hartoch fan Brabân; yn Nederlân prins fan Oranje; en yn Spanje prins fan Astuerje.
Dizze side giet oer talint yn de sin fan bejeftigens of feardichheid. Foar oare betsjuttings, sjoch: talint (betsjuttingsside).
In talint is in útsûnderlik goed ûntwikkele eigenskip of fermogen fan in beskaat persoan. Men seit dan dat dyselde op dat mêd bejeftige is. Sa kin immen bgl. in talint hawwe foar beskate skoalfakken, lykas de talen (in 'taleknobbel') of de eksakte fakken (in 'wiskundeknobbel'). Ek kin men in natuerlike oanlis hawwe foar beskate soarten wurk, foar keunst (keunstsinnigens), foar sosjale ynteraksjes (in 'flotte babbel'), ensfh. By alle boppeneamde foarbylden spylje oanberne eigenskippen in wichtige rol. Talinten kinne lykwols ek feardicheden wêze, dy't bewust oanleard binne. Dêrby spylje benammen ûnderfining en handichheid in grutte rol.
Talinten yn 'e sin fan natuerlike oanlis wurde gauris assosjearre mei in hegere as trochsneed yntelliginsje, mar sa'n heechbejeftigens is foar it hawwen fan in talint net nedich. Men sprekt fan in sjeny as de talinten fan immen har yn in ferskaat oan rjochtings útstrekke ynstee fan yn mar ien rjochting of sjenre. It komt net selden foar dat minsken harsels hielendal net bewust binne fan it feit dat se in talint yn in beskate rjochting hawwe, om't se gjin belangstelling foar dy rjochting hawwe of om't se der noch nea mei yn kontakt kommen binne. As immen bgl. in grut keunstsinnich talint hat, mar fanút syn of har opfieding in hekel oan keunst krigen hat, sil dat talint him nea ûntjaan. Om lju te ûntdekken mei in grut talint op it mêd fan 'e entertainmentyndustry wurde gauris talintejachten holden.
De Striid tusken Froasken en Mûzen yn it oarspronklike Gryksk Βατραχομυομαχία, Batrachomyomachia ("Froaskmûzeoarloch"), is in ferheljend gedicht út 'e Grykske Aldheid (mooglik datearjend fan 'e fyfde iuw f.Kr.) dat de Ilias fan Homêros parodiëarret. De Romeinen skreaune it sûnder mis ta oan Homêros sels, mar neffens Plutarchus is it it wurk fan Pigres fan Halikarnassus, de broer (of soan) fan Artemisia I, keninginne fan Kaarje, in bûnsgenoate fan 'e Perzyske kening Kserkses I. Guon hjoeddeiske wittenskippers miene lykwols dat it skreaun wêze moat troch in anonime dichter út 'e tiid fan Aleksander de Grutte, dy't se "Pseudo-Homearus" neamd hawwe. De Fryske oersetting fan Klaas Bruinsma waard útjûn yn 2010.
De Panhandle fan Floarida (Ingelsk: Florida Panhandle), letterlik it "Panhânsel fan Floarida", is in ynformele en ûnoffisjele, mar faak brûkte beneaming foar it útstykjende noardwestlike diel fan 'e Amerikaanske steat Floarida. It is in stripe lân fan rûchwei 320 km lang fan east nei west en 80-160 km breed fan noard nei súd. It wurdt omjûn troch de steat Alabama yn it westen en noardwesten, de steat Georgia yn it noarden en noardeasten, de Golf fan Meksiko yn it suden en de it skiereilân fan Floarida yn it easten. De nammen West-Floarida en Noardwest-Floarida binne tsjintwurdich frijwol synonym mei de Panhandle, hoewol't West-Floarida histoarysk in Britske (1763-1783) en letter Spaanske (1783-1821) koloanje wie, dy't behalven de hjoeddeistige Panhandle fan Floarida ek de súdlike dielen omfieme fan wat no de steaten Alabama en Mississippy binne, en dêropta noch it uterste súdeasten fan Louisiana.

Krekt sa't dat it gefal is mei de oare acht Amerikaanske steaten dy't panhandles hawwe, is de geografyske betsjutting fan it begryp Panhandle fan Floarida ûnsekuer en oprekber. Lykwols kin steld wurde dat mei dizze term yn 'e regel ferwiisd wurdt nei de tsien countys fan Floarida dy't bewesten de rivier de Apalachicola lizze. Net inkeld om't dat in natuerlike grins is, mar ek mei't dat de histoaryske grins tusken de koloanjes West- en East-Floarida wie. Dêrby lizze de countys bewesten de Apalachicola yn 'e Sintrale Tiidsône (útsein Gulf County, dat troch de tiidgrins yn twaen snien wurdt), wylst de rest fan Floarida ta de Eastlike Tiidsône heart. Soms wurde lykwols ek ien, mear of allegear fan 'e acht countys dy't drekt eastlik fan 'e Apalachicola lizze, ta de Panhandle rekkene.
De Panhandle fan Floarida hat in totale befolking fan rom 1,4 miljoen minsken (teljier 2010). De grutste stêd yn it gebiet is Tallahassee, de haadstêd fan Floarida, mei goed 181.000 ynwenners (2010). Histoarysk stipet de ekonomy fan it gebiet swier op lânbou, boskbou en de dêrmei mank geande papieryndustry. Op it mêd fan 'e lânbou waard der tradisjoneel fral dien oan katoen- en tabaksbou. De tylt fan sitrusfruchten, lykas op it skiereilân fan Floarida, hat yn 'e Panhandle nea foet oan 'e grûn krigen, mei't de winters der te strang binne. De haven fan Pensacola is it wichtichste yn- en útfierpunt fan 'e Panhandle, wêrby't Panama City it twadde plak ynnimt. Oan 'e kust wurdt ek wol dien oan skipsbou en fiskerij. Sûnt de Twadde Wrâldoarloch is de regionale ekonomy sterk groeit troch de fêstiging fan ferskate Amerikaanske militêre bases yn it gebiet, en teffens troch de opkomst fan it toerisme.
It Jervis Bay Territoarium (Ingelsk: Jervis Bay Territory; útspr.: [ʤɑɹvəs]) is in territoarium fan Austraalje, dat gjin selsbestjoer hat en streekrjocht ûnder de Australyske minister falt dy't ferantwurlik is foar de territoaria, op 't heden de minister fan Binnenlânske Saken. It leit oan 'e eastkust en is fierwei it lytste gebietsdiel op it Australyske fêstelân, mei in oerflak fan mar 74,6 km². Neffens gegevens út 2011 hie it Jervis Bay Territoarium doe 377 ynwenners.
Müller (wiere namme: Luís Antônio Corrêa da Costa; 31 jannewaris 1966) is in eardere Brazyljaansk fuotballer. Earder spile Müller foar São Paulo, Torino, Kashiwa Reysol, Palmeiras, Perugia, Santos, Cruzeiro, Corinthians Paulista, São Caetano, Tupi, Portuguesa Desportos en Ipatinga. Müller spile ek yn it Brazyljaansk fuotbalalvetal. Hy die mei oan it Wrâldkampioenskip 1990, it Wrâldkampioenskip 1994 en it Wrâldkampioenskip 1998.
Kingstown is de meast wichtige haven fan Sint Finsint en de haadstêd fan Sint-Finsint en de Grenadinen. Kingstown leit yn de parish Sint George, is in sintrum foar de lânbou fan it eilân en de tagong foar toeristen.
It fleanfjild E.T Joshua Airport, ferbynt St. Vincent mei de Grenadinen en mei de buoreilannen Barbados, Sint-Lusia, Grenada, Trinidad en Tobago en Martinyk.
It stompsturtiikhoarntsje (Latynske namme: Aplodontia rufa), dy't yn it Ingelsk bekend stiet as de mountain beaver ("berchbever"), is in sûchdier út it skift fan 'e kjifdieren (Rodentia) en it ûnderskift fan 'e iikhoarntsjes en sliepmûzen (Sciuromorpha), wêrbinnen oft it de monotypyske (út ien soarte besteande) famylje fan 'e stompsturtiikhoarntsjes (Aplodontiidae) en it krektlyk monotypyske skaai fan 'e stompsturtiikhoarntsjes (Aplodontia) foarmet. Nettsjinsteande de Ingelske namme is dit bist net nau besibbe mei de bevers, mar men kin wol sjen hoe't men derby kaam om him sa te neamen, want kwa lichemsfoarm is er bevers net wanlyk. It stompsturtiikhoarntsje komt foar yn westlik Noard-Amearika, en wurdt pleatslik ek wol boomer, ground bear ("grûnbear") of giant mole ("reuzemol") neamd.
In 3D-printer is in apparaat dat op basis fan digitale boutekenings (kompûterbestannen) trijediminsjonale objekten meitsje kin. Dat bart troch it objekt laach nei laach op te bouwen. It is in tûke fan de rapid prototyping-yndustry.
Daisuke Oku (7 febrewaris 1976 - 17 oktober 2014) wie in Japansk fuotballer. Earder spile Daisuke Oku foar Júbilo Iwata, Yokohama F. Marinos en Yokohama FC. Daisuke Oku spile ek yn it Japansk fuotbalalvetal. Hy die mei oan it Copa América 1999, it Aziatysk kampioenskip 2000 en it Confederations Cup 2003.
Theodor Mommsen (folút: Christian Matthias Theodor Mommsen; 30 novimber 1817 - 1 novimber 1903) wie in Noardfrysk dosint en professor yn de klassike fakulteit. Hy wurdt algemien beskôge as de wichtichste klassike histoarikus fan de 19e iuw. Syn wurk oer de Roomske skiednis is hjoed noch wichtich foar ûndersyk op dat mêd. Hy hat de Nobelpriis foar de Literatuer krigen yn 1902 en wie ek in politikus, as lid fan it Prusyske- en it Dútske parlemint.
Juelz Ventura, echte namme: Shayna Lefèvre (Brasilia, 31 july 1987), is in Brazyljaansk-Amerikaansk neakenmodel, stripper en pornografysk aktrise fan mingd etnysk komôf, dy't berne waard yn Brazylje, mar opgroeide yn 'e Feriene Steaten. Hja hat yn it ferline ek wol gebrûk makke fan 'e artystenammen Layna Laurel en Shayne St. Lucia. Ventura sette yn 2008 útein mei in wurkpaad yn 'e Amerikaanske pornoyndustry en spile sûnt yn frijwat films. Dêrby hat se grutte populariteit krigen ûnder de fans, en yn 2011 wûn se twa AVN Awards (de Oscars fan 'e pornoyndustry).
Carel Jacobus Behr (De Haach, 9 july 1812 - dêre, 11 novimber 1895) wie in Nederlandsk keunstskilder, akwarellist en tekener.
Behr wie in learling fan Bartholomeus Johannes fan Hove. Hy skilderde benammentlik stedsgesichten, sjenrestikken en portretten. Yn 1837 waard er lid fan de Keninklike Akademy yn Amsterdam.
